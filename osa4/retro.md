# Retrospektiivitekniikat

"Start, Stop, Continue, More of, Less of Wheel" ja "Glad, Sad, Mad" ovat kummatkin retrospektiivitekniikoita, joissa luokitellaan sprintin tai projektin aikana heränneitä ajatuksia ja huomioita. Ensimmäisessä fasilitaattori listaa posterille kategoriat ja selittää ne, eli asiat, joita pitäisi ruveta tekemään, asiat, jotka pitäisi lopettaa, asiat, joita pitäisi jatkaa, asiat, joita pitäisi tehdä vähemmän ja asiat, joita pitäisi tehdä enemmän. Tämän jälkeen ryhmän jäsenet saavat kertoa asioita sitä mukaa kun ne tulevat mieleen ja fasilitaattori merkkaa ne oikeaan kategoriaan posterille. Toisessa tekniikassa taas ryhmän jäsenet laitetaan kirjoittamaan korteille mieleen tulevia asioita ja havaintoja. Tämän jälkeen kortit laitetaan sarakkeisiin sen tunteen mukaan, mitä ne herättivät. Kategoria "Mad" voi liittyä myös ryhmän ulkopuolisiin tekijöihin, jota saattavat häiritä työntekoa. Tämän jälkeen ryhmä äänestää korttien tärkeysjärjestyksessä ja niitä käydään läpi kunnes aika tai kortit loppuvat.
